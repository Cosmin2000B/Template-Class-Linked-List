  Nu stiu alti cum sunt, dar eu, cand ma gandesc la locul nasterii mele, la casa parinteasca din Humulesti,
la stalpul hornului unde lega mama o sfara cu motocei la capat, de crapau matele jucandu-se cu ei, la
prichiciul vetrei cel humuit, de care ma tineam cand incepusem a merge copacel, la cuptiorul pe care ma ascundeam,
cand ne jucam noi, baietii, de-a mijoarca, si la alte jocuri si jucarii pline de hazul si farmecul copilaresc,
parca-mi salta si acum inima de bucurie!
